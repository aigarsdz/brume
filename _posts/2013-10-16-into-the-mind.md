---
layout: post
title: Into the Mind
---

Īpaši bieži man nesanāk atrast filmas, par kurām vēlos pastāstīt nedaudz vairāk kā 140 rakstzīmēs iespējams. Ko nu tur, īpaši bieži man nemaz nesanāk skatīties filmas, tomēr vakar atvēlēju pusotru stundu un noskatījos it kā dokumentālo, it kā mākslas filmu "Into the Mind".

<p style="text-align:center;"><iframe src="//player.vimeo.com/video/54348266?portrait=0" width="600" height="337" frameborder="0" webkitallowfullscreen mozallowfullscreen allowfullscreen></iframe></p>

Oficiālais žanrs norādīts kā Documentary, Sport, bet es teiktu, ka tā stipri velk uz māksliniecisku video, jo, salīdzinot, piemēram, ar manis iepriekš aprakstīto "[I Believe I can Fly (flight of the frenchies)](http://dzerviniks.lv/es-ticu-ka-speju-lidot/ "Es ticu, ka spēju lidot")", ir redzama būtiska atšķirība. Šī filma nav intervija ar sportistiem. Tai ir savs stāsts, sižeta līnija, un kopumā tas ir pusotru stundu garš iespaidīgu skatu, video efektu un lieliskas mūzikas videoklips.

Filmas veidotāji ir Sherpas Cinema, kas ir pazīstami ar filmu "All.I.Can" - vēl vienu iespaidīgu dokumentālo veikumu, kas sasaista kalnu slēpošanu ar globālās sasilšanas tēmu. Jāatzīst, ka to es neesmu redzējis, bet "Into the Mind" ir kaut kas vienkārši lielisks.

> Blur the lines between dream state and reality, as you perceive the world through the minds of many. Into the Mind contemplates the experiences passed between mentors and peers to paint a philosophical portrait of human kind.

Pat ja jūs neinteresē kalnu slēpošana, jūs noteikti spēsiet novērtēt iespaidīgos skatus, kas redzami šajā filmā, sākot no grandiozām dabas ainavām, beidzot ar arkārtīgi detalizētiem sniegpārslu kristāliem. Tā noteikti nav radīta, lai skatītos 13" datora ekrānā, tāpēc, ja ir iespēja un vēlaties to redzēt, iesaku šim mērķim izmantot labi lielu ekrānu (protams, attiecīgi arī pērciet filmu HD kvalitātē).

Kopumā autori lieliski pastrādājuši. Filma aizrauj, iedvesmo un pelnīti ierindojas manā kolekcijā.