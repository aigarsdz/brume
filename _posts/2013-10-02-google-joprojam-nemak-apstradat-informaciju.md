---
layout: post
title: Google joprojām nemāk apstrādāt informāciju
---

**tl;dr** - iedomājieties, ka, stāvot pie kases un pērkot jaunāko "Ilustrētā Vēsture" numuru, pārdevēja jums piedāvā iegādāties jaunāko "Ilustrētā Vēsture" numuru!

Google gadu gaitā ir iemanījies iedzīvoties miljardos, ~~tirgojot mūsu informāciju valdības iestādēm~~ uzkrājot terabaitus ar mūsu personisko informāciju, bet kāda jēga no informācijas, kuru tu nemāki izmantot?

Iespējams, ka uz šādām detaļām agrāk vienkārši nepievērsu uzmanību, bet pēdējo mēnešu laikā nemitīgi manu Google absurdo pieeju produktu un pakalpojumu reklamēšanā. Nav Šaubu, ka reklāmas tiek piemeklētas katram individuāli, tiklīdz esam ielogojušies savā Google kontā un "aizmirsuši" izlogoties, lai apgrūtinātu sev dzīvi, bet Google ir gluži kā tā hipotētiskā pārdevēja, ko pieminēju sākumā.

Ja nesaprotat, par ko iet runa, ielogojieties Google profilā un tad apmeklējiet kādu servisu, kam varētu būt sava reklāma iekš Google! Tad dodieties uz kādu citu vietni, kurā ir izvietotas Google reklāmas, piemēram, YouTube! Esmu visai drošs, ka pie kāda video noteikti izlēks reklāma ar iepriekš apmeklēto servisu. Maģija? Varbūt, bet visticamāk tikai bugains algoritms kādā noputējušā Google serveru fermā.

Nesen piedzīvoju šo situāciju ar Digital Ocean un Codeship servisiem, bet reāli tas notiek ar lielāko daļu interneta vietņu. Sanāk, ka Google stratēģija nav piesaistīt reklāmdevējiem jaunus klientus, bet paturēt esošos. Kur jēga?

Varētu domāt, ka tāds interneta gigants kā Google jau nu būs izstrādājis efektīvu algoritmu kā uzbāzties ar reklāmām, bet nē! Facebook šajā jomā ir stipri pārāka pieeja. Pirmkārt, viņu reklāmas nav nejēgā kaitinošas, otrkārt, tās ir saistītas ar mani interesējošām nozarēm, kā rezultāta es uz tām apzināti spiežu virsū, bet ne reizi neparādās servisi, kurus es jau izmantoju.

Sakritības rezultātā šis ir jau otrais raksts par reklāmu, un es vēlreiz vēlos uzsvērt, ka patērētāju sabiedrībā tā ir būtiska māksla. Diemžēl Google is doing it wrong.